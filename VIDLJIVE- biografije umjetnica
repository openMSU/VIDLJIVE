1.	Alieta Monas Plejić
Judita II., 1984.
tempera, pamuk, staklo, zlatni listići, drvo
Galerija umjetnina, Split

ALIETA MONAS PLEJIĆ (Pazin, 1951. – Rijeka, 2022.) slikarica i multimedijalna umjetnica. Na Pedagoškoj akademiji u Rijeci diplomirala je likovne umjetnosti 1972. te potom diplomirala slikarstvo na Akademiji likovnih umjetnosti u Zagrebu. Svojim umjetničkim i pedagoškim radom je bila vezana uglavnom za Split. Početkom 1990-ih započinje jedinstvenu seriju izvedbi i svjetlosnih instalacija u javnom prostoru Splita započinjući specifično umjetničko istraživanje pojma svjetlosti kojemu je posvetila veliki dio svoje umjetničke prakse. 



2.	Neli Ružić 
Crne zastave, 2016.
trokanalna videoinstalacija
HD 1080p, stereo zvuk
6'37''
edicija 1/3 + A.E
Galerija umjetnina, Split

NELI RUŽIĆ (Split, 1966.) Multimedijalna umjetnica, diplomirala slikarstvo na Fakultetu Primijenjenih Umjetnosti u Beogradu, te postdiplomski studij na Fakultetu umjetnosti, UAEM, Meksiko. Krajem devedesetih godina odlazi u Meksiko, te se vraća u Hrvatsku 2012. godine. Od 1990. imala je niz samostalnih izložbi i sudjeluje na brojnim izložbama, projektima i festivalima u Hrvatskoj i inozemstvu. U umjetničkom radu istražuje preklapanja osobnog i kolektivnog sjećanja i zaborava u odnosu na migracijske i tranzicijske identitete. Živi i radi u Splitu gdje predaje na Umjetničkoj akademiji. 


3.	Tanja Deman 
Stadion, 2013.
foto kolaž
arhivski pigmentni ispis (ink-jet print) / 100 % pamučni Hahnemühle papir
edicija 2/3
Galerija umjetnina, Split

TANJA DEMAN je vizualna umjetnica koja radi u mediju fotografije, filma i instalacija u javnom prostoru. Njezin rad se fokusira na teme prirodnog okoliša, ekologije i klimatske krize. Rođena je u Splitu, diplomirala na Akademiji likovnih umjetnosti u Zagrebu. Redovito izlaže na samostalnim i skupnim izložbama u Hrvatskoj i svijetu. Dobitnica je Archisle International Photographer in Residence Award, Jersey, nagrade Novi fragmenti 5, nagrade publike na T-HT nagrada@msu.hr, te je bila finalistica nagrade Radoslav Putar. Radovi joj se nalaze u značajnim privatnim i javnim zbirkama u Hrvatskoj i svijetu. 


4.	Marija Ančić

MARIJA ANČIĆ (Sarajevo, 1982.) Diplomirala je na Umjetničkoj akademiji u Splitu konzervaciju- restauraciju 2005. godine i kiparstvo 2010. godine. Sudjelovala je na više skupnih izložbi među kojima su 54. i 51. Zagrebački salon, 34. Salon mladih, XIII Trijenale kiparstva i dr., te je imala niz samostalnih izložbi. Finalistica je nagrada Radoslav Putar za 2016, i White Aphroid Award 2018. godine te dobitnica Art Omi rezidencije za hrvatske umjetnike u SAD-u. Članica je HULU, HDLU I HZSU. Živi u Zagrebu.


5.	Ana Kuzmanić
Saberi se, 2022
crtež, ispis na paus papiru
vlasništvo autorice

ANA KUZMANIĆ (Split, 1980) je studirala na Akademiji likovnih umjetnosti Sveučilišta u Zagrebu, a poslijediplomski studij završila na Edinburgh College of Art Sveučilišta u Edinburghu. Jedna je od osnivačica i članica međunarodnog kolektiva Eastern Surf, te je od 2009. asistentica na Fakultetu građevinarstva, arhitekture i geodezije na Sveučilištu u Splitu. U radu problematizira ljudsku svakodnevnicu, bavi se pitanjima kolektiviteta, zajedništva, mogućnostima udruženog rada, pedagogijom i edukacijom mladih. Za svoj rad primila je više nagrada i priznanja, kao što su Nagrada Radoslav Putar za 2018. godinu i Visual Art Award Gradskog vijeća grada Edinburgha 2012. godine.


6.	Jasenka Bulj
Trenutak | The Moment, 2010–2011
10 fotografija | 10 photos, inkjet print, 44 x 33 cm
10 crteža | 10 drawings, olovka i drvene boje, papir | coloured pencil, paper, 21 x 30 cm
vlasništvo umjetnice

JASENKA BULJ (Split, 1954.), diplomirala je slikarstvo na Akademiji likovnih umjetnosti u Zagrebu u klasi profesora Nikole Reisera. Suradnica je majstorske radionice profesora Ljube Ivančića i Nikole Reisera. Sudjeluje na mnogim skupnim i samostalnim izložbama u Hrvatskoj. Kao samostalna umjetnica živi i radi u Zagrebu. Razvijajući temu krajolika kao mjesto susreta osjetilnog i vidljivog umjetnica je pronašla ravnotežu u dijalogu intimnoga i vanjskoga prostora. Klasičnu temu pejzaža, autentičnim pristupom pretvara u osobno mjesto vlastite istine vlastitog bivanja.


7.	Tina Gverović
Mechanical Dreamings, 2020.
instalacija s tekstilom i ispisom na tekstilu
700 x 450 cm
vlasništvo umjetnice

TINA GVEROVIĆ (Dubrovnik, 1975.) diplomirala je slikarstvo na Akademiji likovnih umjetnosti u Zagrebu 1997., završila poslijediplomski studij na Jan van Eyck Akademiji u Maastrichtu u Nizozemskoj 2000., te doktorirala na Middlesex Sveučilištu u Londonu 2013. godine. Izlagala je na brojnim izložbama, primjerice na 57. venecijanskom bijenalu (zajedno s Markom Tadićem bila je predstavnica Hrvatske), Raum mit Licht galeriji (Beč), u Tate Britain i Tate Modern (London), MSUB-u (Beograd), SE8 galeriji (London), Garden of Learning – Busan Biennialu (Busan), Galeriji umjetnina u Splitu, Zbirci Richter u Zagrebu, Umjetničkoj galeriji Dubrovnik te sudjelovala na brojnim rezidencijalnim programima. Predavala je, između ostalog, na Camberwell College of Arts, Slade School of Arts, WHW Akademiji u Zagrebu. Živi i radi u Londonu.


8.	Helena Janečić
Autoportret - sitting gender bender
2006. – 2010.
ulje na platnu, 140 x 100 cm
Muzej likovnih umjetnosti, Osijek

HELENA JANEČIĆ (Osijek, 1979.) srednju je školu završila u SAD-u, gdje je diplomirala na studiju slikarstva na Sveučilištu Furman, Greenville, u Južnoj Karolini. Magistrirala je 2007. na Akademiji likovnih umjetnosti u Zagrebu u klasi Igora Rončevića. Njezini su radovi u rasponu od slika velikih formata, klasičnog strip-crteža, ilustracija, pa sve do glazbenog performansa. Najpoznatiji je strip Helene Janečić Horny Dyke na rubu konvencije (2011.). Izlagala je na velikom broju izložbi, što samostalno što skupno, u zemlji i inozemstvu. Živi i radi u Zagrebu.


9.	Paulina Jazvić
Inside out 
134 x 87 x 10 cm x 2 
vlasništvo umjetnice

PAULINA JAZVIĆ (Zagreb, 1973.) završila je Akademiju likovnih umjetnosti i Tekstilno-tehnološki fakultet, gdje radi kao redovna profesorica. Autorica je mnogih samostalnih i skupnih izložbi. Kroz svoj umjetnički rad diskretno tematizira autobiografske elemente, naglašavajući ženski princip sagledavanja životne stvarnosti. 


10.	Nina Kamenjarin 


11.	Magdalena Pederin
Bunar
1997.
instalacija; medijapan, ogledalo, polupropusno staklo, sitotisak na staklu, pozadinsko osvjetljenje, fluo cijevi
Muzej suvremene umjetnosti Zagreb


MAGDALENA PEDERIN (Splitu, 1968), multimedijalna umjetnica koja su kroz novomedijske i interaktivne projekte bavi pitanjem identiteta, našom uvjetovanošću vanjskim faktorima, pitanjem što ostvarujemo kroz svakodnevnu komunikaciju te koliko smo zapravo spremni pružiti.


12.	Lana Stojićević
Crno brdo, 2015.
ispis na papiru, kaširano na kapafix
vlasništvo autorice

LANA STOJIĆEVIĆ (Šibenik, 1989.) Multimedijalna umjetnica u čijem fokusu su teme post-tranzicijskog kaosa suvremenog hrvatskog društva, posebice Dalmacije. Diplomirala je slikarstvo 2012. na Umjetničkoj akademiji u Splitu. Izlagala je na brojnim samostalnim i skupnim izložbama u Hrvatskoj i inozemstvu. Dobitnica je niza nagrada, poput Nagrade Radoslav Putar (Institut za suvremenu umjetnost, Split, 2021.), treće otkupne Nagrade Ivan Kožarić (MSU, Zagreb, 2021.), nagrade Metro Imaging na izložbi New East Photo Prize (Calvert 22 Foundation, London, 2016.) i godišnje nagrade za mlade umjetnike (HDLU, Zagreb, 2015.). Živi i radi u Splitu gdje predaje na Umjetničkoj akademiji.


13.	Jelena Perić
Instalacija od 20 elemenata 
1991.
Ulje/platno 
20 x (35,5 x 35,5) cm
Muzej suvremene umjetnosti, Zagreb

JELENA PERIĆ (Sankt Petersburg,  1962.) Diplomirala na slikarskom odjelu Akademije likovnih umjetnosti u Zagrebu 1984.godine. Od 1984. do 1986. godine suradnikom je Slikarske majstorske radionice HAZU u Zagrebu. U duhu konstruktivizma gradi isprva u crvenoj, potom i drugim bojama, jednostavne geometrijske kompozicije. Živi i radi u Zagrebu


14.	Kristina Restović
Turisti u dubokom tisku, 2015. g.
bakropis (na cinku) / papir
Muzej suvremene umjetnosti, Zagreb

KRISTINA RESTOVIĆ (Split, 1973.) Diplomirala je na Akademiji lijepih umjetnosti u Firenci 1997, a magistrirala na Akademiji za likovnu umjetnost i oblikovanje u Ljubljani 2007. Od 1999. radi kao vanjski suradnik Umjetničke akademije sveučilišta u Splitu, od 2014. u zvanju izvanredne profesorice iz kolegija suvremene grafike pri slikarskom odsjeku. Članica je HULU Split i HZSU. Do sada je izlagala na tridesetak samostalnih izložbi i više od sedamdeset skupnih izložbi u Hrvatskoj i inozemstvu. Za svoj umjetnički rad dobila je niz značajnih nagrada, među ostalim i Nagradu Kabineta grafike HAZU (2018.), 8. trijenala hrvatske grafike: Izmaknuta stvarnost (2017.) kao i Nagradu Muzeja suvremene umjetnosti na 7. trijenale hrvatske grafike (2016). Radovi joj se nalaze u značajnim javnim i privatnim zbirkama.


15.	Vlasta Žanić
Svijeća za Editu, 2003.
video dokumentacija performansa
video, zvuk
1:55’18’’
edicija 1/3
Galerija umjetnina, Split

VLASTA ŽANIĆ (Zagreb, 1966.) je multimedijalna umjetnica, diplomirala je kiparstvo na Akademiji likovnih umjetnosti u Zagrebu nakon čega se minimalističkim pristupom bavi medijem skulpture, uglavnom odnosima oblika i prostora, s naglaskom na simboličke i psihološke dimenzije. Početkom 2000 –ih se počinje baviti performansom, videom i filmom, proučavajući društveno nametnute stereotipe, posebice u odnosu na ulogu žene u suvremenom društvu. Živi i radi u Zagrebu gdje predaje na Akademiji likovnih umjetnosti. Izlagala je na mnogobrojnim samostalnim i skupnim izložbama u Hrvatskoj i svijetu. 

